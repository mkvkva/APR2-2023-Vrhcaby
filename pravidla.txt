			       		     PRAVIDLA:

Základní shrnutí:
Cílem hry je vyvést všech svých 15 kamenů po vyznačené dráze nejprve do vlastní „ohrádky“ a pak
je odstranit z hrací desky. Hráči se střídají, na začátku každého tahu hodí hráč oběma kostkami 
a podle výsledku hodu posune některý svůj kámen či kameny o příslušný počet polí směrem k jejich 
cíli. Na každém poli může být libovolný počet kamenů jednoho hráče. Pokud ovšem hráč ukončí tah 
kamenem na poli, kde je jeden soupeřův kámen, „vyhodí“ jej, tzn. vrátí ho až na začátek jeho 
cesty, na tzv. bar. Na pole, na kterém je více než jeden soupeřův kámen, se táhnout nesmí. 
Kameny protihráčů se pohybují v navzájem opačných směrech. Když má hráč všechny své kameny v 
poslední části hrací desky, může s nimi táhnout i mimo desku, čímž je odstraňuje ze hry. Hráč, 
kterému se podaří takto odstranit všechny kameny, vítězí. 

Přesná pravidla:
Hrací deska se skládá z 24 polí rozdělených do čtyř sektorů:

	1-6:domácí ohrada bílých
	7-12:
	13-18:
	19-24:domácí ohrada černých

Každý hráč začíná s 15-timi figúrkami umiestnenými na špecifických pozíciách:
(kladné hodnoty jsou bílé, záporné černé)
╒════╤════╤════╤════╤════╤════╤════╤════╤════╤════╤════╤════╕
│ 13 │ 14 │ 15 │ 16 │ 17 │ 18 │ 19 │ 20 │ 21 │ 22 │ 23 │ 24 │
├────┼────┼────┼────┼────┼────┼────┼────┼────┼────┼────┼────┤
│ 5  │    │    │    │ -3 │    │ -5 │    │    │    │    │ 2  │
├────┼────┼────┼────┼────┼────┼────┼────┼────┼────┼────┼────┤
│    │    │    │    │    │    │    │    │    │    │    │    │
├────┼────┼────┼────┼────┼────┼────┼────┼────┼────┼────┼────┤
│ -5 │    │    │    │ 3  │    │ 5  │    │    │    │    │ -2 │
├────┼────┼────┼────┼────┼────┼────┼────┼────┼────┼────┼────┤
│ 12 │ 11 │ 10 │ 9  │ 8  │ 7  │ 6  │ 5  │ 4  │ 3  │ 2  │ 1  │
╘════╧════╧════╧════╧════╧════╧════╧════╧════╧════╧════╧════╛

Bílý táhne figurami proti směru hodinových ručiček (od trojúhelníku "24" k "1") a černý táhne 
figurami v opačném směru, tedy po směru hodinových ručiček.

Tahy:
1. Na začátku hry hodí každý hráč jednou kostkou a ten hráč, který hodil větší číslo začíná hru.
V případě stejných hodnot se kostkami hází znovu.
2. V dalších kolech již hází každý hráč oběma kostkami sám. Hod se bere jako dvě oddělená čísla,
určující počet polí, o které smí hráč postoupit zvolenými kameny.
3. Hráč může postoupit jedním kamenem o součet obou čísel, ale pouze tak, že nejprve posune
kámen o hodnotu jedné kostky (což musí být sám o sobě platný tah),teprve poté o hodnotu druhé kostky.
4. Pokud na obou kostkách padne stejné číslo, bere se dvojnásobně, tzn. jako by padlo na čtyřech kostkách.
5. Hráč se nesmí vzdát svého tahu, třebaže je pro něj nevýhodný. Pokud existuje nějaký tah splňující pravidla, musí hráč táhnout. 
6. Pokud existuje nějaký tah splňující pravidla, musí hráč táhnout. í odehrát co největší část tahu splňující pravidla.
7. Pokud hráč může odehrát libovolnou hodnotu z obou kostek, ale nemůže hrát obě, musí hrát tu vyšší. 

Vyhazování a vracení do hry:
1. Pokud kámen skončí tah na poli, obsazeném jedním soupeřovým kamenem, tento kámen vyhodí, 
tzn. přemístí na bar. Když má hráč nějaký kámen(y) na baru a chce je dostat zpět do hry, provede 
to přesně tak, jako by daný kámen stál jedno pole před deskou, tzn. např. hodem 1 přesune kámen 
na první pole desky (pokud není obsazeno soupeřem). 
2. Dokud má hráč alespoň jeden kámen na baru, musí tyto kameny dostat do hry před tím, než hraje
jiným kamenem. Pokud mu hod kostky toto neumožňuje, hod mu propadá a hráč nehraje.
3. Pokud je na některém poli dva nebo více kamenů, je pole obsazeno a soupeř na tomto poli nesmí 
ukončit tah ani jeho část. Z tohoto důvodu je zřejmé, že šest obsazených polí v řadě je pro soupeře nepřekročitelnou překážkou. Pokud se navíc podaří hráči obsadit všech šest polí ve své domácí ohradě
v době, kdy má soupeř nějaký kámen na baru, soupeřovi se nemůže podařit vrátit tento kámen do hry,
takže nemůže hrát.

Vyvádění kamenů:
1. Ve chvíli, kdy jsou všechny kameny hráče umístěny v jeho domácí ohradě (na posledních šesti polích desky), může hráč vyvádět kameny mimo desku.
2. To provádí tak, že kameny jakoby táhne na fiktivní pole těsně za deskou.
3. Hra končí ve chvíli, kdy jeden z hráčů vyvede z desky poslední kámen, čímž se stává vítězem.
Hru je také možné ukončit v jejím průběhu tím, že hráč nabídne soupeři svou rezignaci.




Úrovně výhry:

	Backgammon – pokud ve chvíli, kdy hráč vyvede svůj poslední kámen, má soupeř nějaký kámen
        ještě ve své vnější ohradě nebo na baru, a dosud ještě nevyvedl žádný kámen.

	Gammon – pokud soupeř ještě nevyvedl žádný kámen (a pokud se nejedná o backgammon).

	Běžná výhra – pokud protivník stihl vyvést alespoň jeden kámen.